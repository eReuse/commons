Conveni de cessió de dispositius entre @abbreviation-company-donor i @name-company-manager
============================================================
> Versió 0 Revisió 1, 19 d'Abril 2017

@city, @day de @month de @year

### INTERVENEN:

D'una part, @name-person-donor, @position-person-donor i representant de @name-company-donor (en endavant @abbreviation-company-donor), amb domicili social al carrer @street-donor @streetnumber-donor de @city-donor i CIF @vat-donor, en endavant, la part CEDENT.

D’altra part, @name-person-manager en representació de @name-company-manager, amb seu a @street-manager, @streetnumber-manager de @city-manager i CIF @vat-manager, en endavant la part CESSIONÀRIA.

### MANIFESTEN:

La cessionària és una organització independent i sense ànim de lucre que promou l’ús estratègic de les xarxes de comunicació i les tecnologies de la informació i comunicació (TIC) per al desenvolupament i la justícia social i amb aquesta col·laboració promou la reutilització del maquinari de la cedent per a generar economia circular, enfortir la creació d'ocupació local, prevenir la generació de residus, reduir la bretxa digital i enfortir a entitats i projectes d'interès social.

.....................................................................................................

La cedent és propietària i prèviament ha utilitzat un maquinari per al funcionament del seus serveis i activitats, maquinari completament amortitzat econòmicament i sense utilització actual.

La cessionària està interessada en la donació del maquinari per al compliment de les finalitats d’interès públic i social indicades en el paràgraf primer.

En virtut del què s’ha exposat, ambdues parts, reconeixent-se recíprocament capacitat legal necessària per a obligar-se en representació de les respectives entitats, acorden subscriure el present acord de donació, que es regirà pels següents:

### PACTES

### 1\. OBJECTE

1.1. La cedent fa donació de tots els seus drets i, títols, en i per al maquinari a la cessionària, que accepta, per al compliment de les finalitats indicades i fa constar que no té cap valor comptable.

### 2\. CONDICIONS DE LA DONACIÓ

2.1 La cedent dóna i assigna a la cessionària tot el maquinari, i la cessionària el dóna i assigna als seus proveïdors, que són sense afany de lucre que restauraran el maquinari i distribuiran a receptors finals. 

a. El maquinari de la cedent *apte per a reutilitzar* és cedirà gratuïtament i indefinidament en caràcter de comodat als *receptors* que el reutilitzaran durant un període de temps indefinit i que quan se'n vulguin desfer, el retornaran a la cessionària o el portaran a en un punt autoritzat de reciclatge. 

b. El maquinari de la cedent *no apte per a reutilitzar* és reciclará adeqüadament en punts autoritzats per les autoritats competents.

2.2. Els proveïdors de la cessionària poden facturar al receptor pels serveis de restauració i distribució realitzats al maquinari de la cedent, sempre i quan el import total dels serveis estigui per sota del preu de venda del maquinari en el mercat de segona mà.

2.3. La cedent lliura el maquinari prèvia eliminació de les dades en compliment de la Llei de Protecció de dades de caràcter personal i eximeix a la cessionària d’aquesta responsabilitat.

2.4. En el moment de la cessió del maquinari, la cedent permet a la cessionària lliurar el maquinari als proveïdors i aquest lliurament es pot realitzar a les mateixes instal•lacions de la cedent i no requereix que la cessionària hi sigui presencialment.

### 3.  CERTIFICATS

3.1. **Certificat de lliurament (albarà)**: Quan la cedent dóna a la cessionària el maquinari, aquesta ha de lliurar telemàticament a la cedent un albarà, on constarà:

  -   La identificació del maquinari (número d’inventari de la cedent).
  -   La marca i model del maquinari cedit.
  -   La identificació del maquinari del fabricant o el número de sèrie  (identificador del fabricant).
  -   El receptor i/o proveïdor de la cessionària a qui aquesta fa la cessió. 
  -   La tipologia de maquinari que es defineix com a *per a reutilitzar o per a reparar*.

3.2. **Certificat de reciclatge:** A partir dels 30 dies naturals de la donació de la cedent a la cessionària, la cessionària o els seus proveïdors han de lliurar digitalment a la cedent un certificat amb la relació del maquinari que no ha pogut restaurar-se i es destina al reciclatge, on constarà la relació de números d’inventari de la cedent, la marca i el model del maquinari.

3.3. **Certificat de reutilització:** A partir dels 30 dies naturals de la donació de la cedent a la cessionària, la cessionària o els seus proveïdors han de lliurar digitalment a la cedent un certificat amb la relació del maquinari que és *apte per a la reutilització* i l'entitat que n'ha fet el procés de restauració, i pel maquinari que ha estat distribuït a receptors finals, indicar el receptor, la ubicació geogràfica, i l'entitat que n'ha fet la distribució, on constarà la relació de números d’inventari de la cedent, la marca i el model del maquinari.

### 4. RESPONSABILITATS

La cedent podrà repetir contra la cessionària tots els danys i perjudicis que derivin d’un incompliment per part d’aquesta en la seva gestió i obligacions contretes en el present acord en relació al maquinari.

La cedent no es fa responsable del funcionament del maquinari i no dona cap garantia a la cessionària en relació a aquest. 

### 5. VIGÈNCIA

El present conveni té una vigència de dos anys i es renovarà de forma tàcita de forma anual excepte decisió de qualsevol de les parts comunicada per escrit a l’altra amb una anticipació mínima d’un mes. En tot cas, la vigència màxima de l’acord, incloent el termini inicial i les eventuals pròrrogues, serà de 4 anys.

### 6. CONTRAPRESTACIONS ECONÒMIQUES

Aquest acord no implica obligacions de caràcter econòmic entre les parts.

### 7. CONFIDENCIALITAT I TRACTAMENT DE LES DADES DE CARÀCTER PERSONAL

Les parts es comprometen a guardar la màxima reserva i secret sobre la informació classificada com a confidencial, que serà qualsevol dada que les parts puguin accedir en virtut del present acord. Les parts es comprometen a no divulgar aquesta Informació Confidencial així com a no publicar-la ni posar-la a disposició de tercers davant qualsevol modalitat jurídica o de fet.

Ambdues parts es comprometen al compliment de la Llei Orgànica 15/1999, de 13 de desembre, de Protecció de Dades de Caràcter Personal i normativa de desenvolupament.

### 8. CAUSES D’EXTINCIÓ I EFECTES DE L’INCOMPLIMENT

El present acord s'extingirà per alguna de les causes següents, sens perjudici d'aquelles obligacions que hagin de romandre vigents amb posterioritat a l'extinció: 
  - Per finalització del termini de vigència. 
  - Per voluntat d'una de les parts manifestat per escrit abans d'una nova cessió.
  - Per incompliment de la finalitat i el destí del maquinari donat.
  - Per incompliment dels acords que s'hi estableixen.
  - Per les causes generals establertes en la legislació vigent.

Qualsevol incompliment de les estipulacions d’aquest acord permetrà a la part perjudicada optar per exigir-ne el compliment o la resolució.

### 9. JURISDICCIÓ

Les parts, per a la resolució de qualsevol qüestió o controvèrsia que pugui sorgir en relació a la interpretació o compliment del present acord, se sotmeten als Jutjats i Tribunals de al ciutat de Barcelona, amb renúncia expressa a qualsevol altre fur que els pogués ser aplicable o a l’arbitratge de dret en cas d’acord en aquest sentit.

I en prova de conformitat les dues parts signen aquest acord, per duplicat i a un sol efecte, en la data i el lloc esmentats a l’encapçalament.


Sr./Sra. @name-person-donor,@name-company-donor, la part CEDENT.

Sr./Sra. @name-person-manager,  @name-company-manager, la part CESSIONÀRIA.
