Conveni de col·laboració entre @abbreviation-company-donor i @name-company-manager per la cessió de dispositius
============================================================
> Versió 0 Revisió 2, 18 de Juliol de 2017

@city, @day de @month de @year

### INTERVENEN:

D'una part, @name-person-donor, @position-person-donor i representant de @name-company-donor (en endavant @abbreviation-company-donor), amb domicili social al carrer @street-donor @streetnumber-donor de @city-donor i CIF @vat-donor, en endavant, la part CEDENT.

D’altra part, @name-person-manager en representació de @name-company-manager, amb seu a @street-manager, @streetnumber-manager de @city-manager i CIF @vat-manager, en endavant la part CESSIONÀRIA.

### MANIFESTEN:

Que la cessionària és una organització independent i sense ànim de lucre que promou l’ús estratègic de les xarxes de comunicació i les tecnologies de la informació i comunicació (TIC) per al desenvolupament i la justícia social i vol facilitar el reaprofitament de maquinari en bon estat de funcionament per part d’entitats sense ànim de lucre i amb un fi social.

Que la cedent és propietària d'un maquinari per al funcionament del seus serveis i activitats, equips completament amortitzats econòmicament i sense utilització actual.

Que la cessionària està interessada en la donació del maquinari per al compliment de les finalitats d’interès públic i social indicades en el paràgraf primer.

En virtut del què s’ha exposat, ambdues parts, reconeixent-se recíprocament capacitat legal necessària per a obligar-se en representació de les respectives entitats, les dues parts acorden subscriure el present conveni de col·laboració, en subjecció a les clàusules i annexos que segueixen.

### CLÀUSULES:

### 1\. OBJECTE DEL CONVENI

1.1. La cedent fa donació de tots els seus drets i, títols, en i per al maquinari a la cessionària, que accepta, per al compliment de les finalitats indicades i fa constar que no té cap valor comptable.

### 2\. COMPROMISOS DE LES PARTS

2.1 La cedent dóna i assigna a la cessionària tot el maquinari, i la cessionària el dóna i assigna als seus proveïdors, que són sense afany de lucre que restauraran el maquinari i distribuiran a receptors finals. 

a. El maquinari de la cedent *apte per a reutilitzar* és restaurarà pels restauradors, distribuïrà pels distribuïdors i es cedirà gratuïtament i indefinidament en caràcter de comodat als *receptors* que el reutilitzaran durant un període de temps indefinit i que quan se'n vulguin desfer, el retornaran a la cessionària o el portaran a en un punt autoritzat de reciclatge. 

b. El maquinari de la cedent *no apte per a reutilitzar* és reciclarà adequadament per agents autoritzats per les autoritats competents.

2.2. La cessionària i/o els proveïdors poden facturar pels serveis al receptor pels serveis de restauració i distribució realitzats al maquinari de la cedent, sempre i quan el import total dels serveis estigui per sota del preu de venda del maquinari en el mercat de segona mà. La cessionària es compromet a ser transparent amb la cedent amb les factures de serveis realitzades.

2.3. La cedent lliura el maquinari prèvia eliminació de les dades en compliment de la Llei de Protecció de dades de caràcter personal i eximeix a la cessionària d’aquesta responsabilitat.

2.4. En el moment de la cessió del maquinari, la cedent permet a la cessionària lliurar el maquinari als proveïdors i aquest lliurament es pot realitzar a les mateixes instal·lacions de la cedent i no requereix que la cessionària hi sigui presencialment.

2.5. La cessionària es compromet a fer arribar una memòria d'impacte social dels dispositius a la cedent com a màxim als sis mesos de la cessió dels dispositius, i a fer tots els actes i gestions per tal de que:

a. Els receptors allarguin el temps de vida útil del maquinari i arribat el punt que el maquinari els hi quedi obsolet i no hi hagi més demanda de reús, el portin a en un punt autoritzat de reciclatge.
b. Els proveïdors prioritzin la reparació i preparació per a la reutilització al reciclatge.
c. L’entitat destinatària de qualsevol dels equips indiqui de forma clara i visible que els mateixos han estat cedits per la cedent.


### 3. PROVEÏDORS I RECEPTORS DEL MAQUINARI

3.1 La cessionària es compromet que els restauradors i els distribuïdors seran cooperatives, fundacions, associacions i entitats sense afany de lucre, incloses les federacions, confederacions, coordinadores i xarxes compostes per cooperatives o associacions sense afany de lucre, així com a particulars acompanyats de serveis socials.

3.2 Es crearà una comissió de seguiment dels acords, que podrà proposar canvis del present document per tal de facilitat l’operativitat del conveni. La comissió de seguiment es convocarà semestralment.

3.3 El receptors del material donat o el destí final, haurà de ser a cooperatives, escoles, fundacions, associacions i entitats sense afany de lucre, incloses les federacions, confederacions, coordinadores i xarxes compostes per cooperatives o associacions sense afany de lucre, així com a particulars acompanyats de serveis socials.

3.4 Els termes i condicions en la selecció dels proveïdors i receptors es definiran en un document específic, que es pot consultaren el següent enllaç http://wiki.ereuse.org/circuit-pangea i del que se'n poden fer noves versions sempre amb la conformitat prèvia i expressa de la cedent.

### 4.  CERTIFICATS

4.1. **Certificat de lliurament (albarà)**: Quan la cedent dóna a la cessionària el maquinari, aquesta ha de signar un albarà amb el detall del material donat i lliurar telemàticament a la cedent en un termini de 30 dies naturals un document a, on hi constarà:

  -   La identificació del maquinari (número d’inventari de la cedent).
  -   La marca i model del maquinari cedit.
  -   La identificació del maquinari del fabricant o el número de sèrie  (identificador del fabricant).
  -   El proveïdor de la cessionària a qui aquesta fa la cessió. 
  -   La tipologia de maquinari que es defineix com a *per a reutilitzar o per a reparar*.

4.2. **Certificat de reciclatge:** A partir dels 30 dies naturals de la donació de la cedent a la cessionària, la cessionària o els seus proveïdors han de lliurar digitalment a la cedent un certificat amb la relació del maquinari que no ha pogut restaurar-se i es destina al reciclatge, on constarà la relació de números d’inventari de la cedent, la marca i el model del maquinari.

4.3. **Certificat de reutilització:** A partir dels 60 dies naturals de la donació de la cedent a la cessionària, la cessionària o els seus proveïdors han de lliurar digitalment a la cedent un certificat amb la relació del maquinari que ha estat restaurat i distribuït a receptors finals, indican5t el receptor, la ubicació geogràfica, on constarà la relació de números d’inventari de la cedent, la marca i el model del maquinari.

### 5. RESPONSABILITATS

La cedent podrà repetir contra la cessionària tots els danys i perjudicis que derivin d’un incompliment per part d’aquesta en la seva gestió i obligacions contretes en el present acord en relació al maquinari.

La cedent no es fa responsable del funcionament del maquinari i no dona cap garantia a la cessionària en relació a aquest. 

### 6. VIGÈNCIA

El present conveni té una vigència de 2 anys i es podrà prorrogar de forma tàcita anualment excepte decisió de qualsevol de les parts comunicada per escrit a l’altra amb una anticipació mínima d’1 mes. En tot cas, la vigència màxima de l’acord, incloent el termini inicial i les eventuals pròrrogues, serà de 4 anys.

### 7. CONTRAPRESTACIONS ECONÒMIQUES

Aquest acord no implica obligacions de caràcter econòmic entre les parts.

### 8. CONFIDENCIALITAT I TRACTAMENT DE LES DADES DE CARÀCTER PERSONAL

Les parts es comprometen a guardar la màxima reserva i secret sobre la informació classificada com a confidencial, que serà qualsevol dada que les parts puguin accedir en virtut del present acord. Les parts es comprometen a no divulgar aquesta Informació Confidencial així com a no publicar-la ni posar-la a disposició de tercers davant qualsevol modalitat jurídica o de fet.

Ambdues parts es comprometen al compliment de la Llei Orgànica 15/1999, de 13 de desembre, de Protecció de Dades de Caràcter Personal i normativa de desenvolupament.

### 9. CAUSES D’EXTINCIÓ I EFECTES DE L’INCOMPLIMENT

El present acord s'extingirà per alguna de les causes següents, sens perjudici d'aquelles obligacions que hagin de romandre vigents amb posterioritat a l'extinció: 
  - Per finalització del termini de vigència. 
  - Per voluntat d'una de les parts manifestat per escrit abans d'una nova cessió.
  - Per incompliment de la finalitat i el destí del maquinari donat.
  - Per incompliment dels acords que s'hi estableixen.
  - Per les causes generals establertes en la legislació vigent.

Qualsevol incompliment de les estipulacions d’aquest acord permetrà a la part perjudicada optar per exigir-ne el compliment o la resolució.

### 10. INFORMACIÓ DE PUBLICACIÓ DEL CONVENI

La cedent informa a la cessionària que, en compliment d’allò establert a la Llei 19/2014, de 29 de desembre, de transparència, accés a la informació pública i bon govern, a la qual està subjecte la cedent, les dades relatives al present conveni (data, parts, objecte, drets i obligacions principals i vigència) seran publicades al web de la cedent per la qual cosa l’entitat es dóna per informada.

### 11. JURISDICCIÓ

Les controvèrsies que es puguin plantejar en relació amb la interpretació, modificació, efectes o resolució del conveni s’intentaran resoldre per mutu acord de les parts. No obstant això, en cas de persistència del desacord correspondrà a la Sala Contenciosa Administrativa del Tribunal Superior de Justícia de Catalunya resoldre les qüestions litigioses que puguin sorgir de la seva interpretació o compliment, d’acord amb les previsions contingudes en l’article 10.1.a) i k) de la Llei 29/1998, de 13 de juliol, reguladora de la jurisdicció contenciosa administrativa.

I, perquè així consti i com a prova de conformitat, les dues parts signen aquest conveni, per duplicat i a un sol efecte, en la data i el lloc esmentats a l’encapçalament.


Sr./Sra. @name-person-donor,@name-company-donor, la part CEDENT.

Sr./Sra. @name-person-manager,  @name-company-manager, la part CESSIONÀRIA.
