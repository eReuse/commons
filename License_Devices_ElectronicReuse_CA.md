### I. Resum i principis fonamentals.

1. Ets lliure d'utilitzar el comú per qualsevol propòsit en tant que no perjudiquis el seu funcionament, la llibertat dels altres usuaris, i respectis les condicions d'ús dels seus recursos.

2. Ets lliure de saber com és, els seus recursos, com funciona, replicar-lo i difondre'n el seu esperit i funcionament.

3. Ets lliure d'incorporar recursos o crear nous circuits amb les condicions que vulguis.

4. Incorporant-te al comú, ajudes a estendre aquestes llibertats en les mateixes condicions.

### II. Definicions i consideracions.

1. Un Comú Circular de Dispositius Digitals o **circuit** és una expressió de valors fonamentals com la llibertat, la sostenibilitat, la circularitat, la igualtat d'oportunitats, la solidaritat i la fraternitat, que promou el dret de tota persona a la seva alfabetització digital, i el dret ambiental i laboral d'explotar un recurs per evitar-ne el seu reciclatge prematur, en favor d'un ús responsable dels recursos, i d'acord amb els principis generals, que es faran servir d'inspiració en cas d'haver de resoldre qualsevol dubte sobre la seva interpretació.

2. Un circuit és circular quan els usuaris que l'implementen tenen com a propòsit traçar i mantenir els dispositius que hi circulen el màxim de temps en ús i en garanteixen el seu reciclatge final, per això, el circuit necessita d'un sistema de recursos (**donants, dispositius, coneixement, dades, eines, procediments, serveis, llicències, mètodes i models de negoci**), que cal conceptualitzar, preservar, sostenir i millorar. 

3. Un circuit és d'accés i de participació oberta quan els usuaris poden usar i contribuir al sistema de recursos i participen del desenvolupament, operacions i governança.

4. Un circuit ha de promoure el consum i producció de dispositius circulars. Un dispositiu digital és circular si és durable, és viable la seva **reparació** i existeixen **recanvis**, és pot millorar/actualitzar amb **mòduls**, permet un **diagnostic** desatès, es poden **identificar** de manera única la majoria dels seus components per a possibilitar-ne la **traçabilitat**, i és fàcil de desmantellar i se'n poden recuperar (**reciclar**) de manera eficient les matèries primeres empleades en la fabricació.  

5. Un circuit és un acord d'adhesió i explotació que fa entre iguals, de cada participant amb el conjunt, i que és comú per a tothom que en forma part. El circuit va lligat a una llicència, i aquesta fa alhora les funcions de contracte d'adhesió i de llicència d'ús del sistema de recursos, esdevenint així una garantia per qui el subscriuen sobre quins son els termes i condicions aplicables i que son iguals per tothom.

### III. Grups d'interès

#### Cedents
Individus o organitzacions disposats a transferir dispositius sota certes condicions (donació, venta, ...) determinats en una llicència llicència derivada, i que estan interessats a conèixer l'estat dels dispositius que donen; si són tractats legalment, traçats, seguint les seves polítiques i finalment es reciclen.

#### Receptors
Individus o entitats que fan reús dels dispositius digitals.

#### Gestors i voluntaris
Entitats que gestionen el comú seguint els principis fonamentals i les consideracions anteriorment presentades. Els seus individus normalment són investigadors, professorat, advocats, analistes, auditors i col·laboradors voluntaris, preocupats per la sostenibilitat del medi ambient, la gestió del sistema de recursos, la reducció de la fractura digital, el desenvolupament de programari, l'economia circular, el reciclatge, la protecció dels drets dels consumidors, la protecció dels drets del ciutadà, o la protecció del medi ambient. Participen en la gestió transparent per a l’assignació dels dispositius i serveis als usuaris, el monitoratge dels circuits, la promoció de nous circuits, la creació i revisió de llicències.

#### Proveïdors
Professionals o voluntaris que presten serveis per estendre el temps de vida dels dispositius i garantir-ne el seu reciclatge final. Els formen els reparadors, preparadors per a la reutilització, re-fabricants, distribuïdors com plataformes socials o comerços, transportistes, tallers de reparació, de manteniment, entitats de garantia i gestors de residus i reciclatge.

#### Administració pública
Interessades en la gestió de les atribucions i obligacions específiques per regular la participació de la societat, vigilar els efectes ambientals i de protecció de dades, i la satisfacció de les seves pròpies necessitats en matèria de donació de dispositius digitals.

### IV. Requeriments del circuit.

1. Assegurar la reutilització i el reciclatge
2. Maximització de la utilitat
3. Transparència i qualitat de les dades
4. Generar inputs per a la circularitat


### V. Condicions d’ús del sistema de recursos

Tot usuari del circuit al que pertany acorda el compliment dels principis i consideracions d’interès públic, social i ambiental indicades en els punts anteriors i es reconeix amb capacitat legal necessària per a obligar-se en representació de les respectives entitats a les que pertanyen, la subscripció del present acord, que es regirà pels següents punts:

a) El sistema de recursos s’ha de conceptualitzar, preservar, sostenir i millorar:

1. Els cedents se’ls hi ha de garantir la reutilització, la traçabilitat, el reús en el propòsit per al que van fer la cessió i el reciclatge final.
2. Els dispositius han de ser el màxim de circulars per a reduir els costos i riscos de manteniment.
3. Les dades han de permetre la millora continuada dels processos i han d’oferir als consumidors informació fiable i de suport a la selecció de dispositius circulars
4. Les eines han de ser en programari lliure per a facilitar-ne la seva millora, aprenentatge i millora.
5. Els procediments han de ser oberts i han de permetre la seva optimització continuada.
6. Els serveis de gestió i dispositius han d’integrar-se amb les eines del circuit.
7. Les llicències han de ser respectades i millorades.

b) Els posseïdors dels dispositius han de tractar de mantenir-los en circulació i evitar-ne el reciclatge prematur, via la reparació, actualització i substitució de components, i un cop el posseïdor se'n vol despendre, facilitar que torni al circuit, i en cas que no tingui demanda, ha de portar-lo a un punt verd del circuit (proveïdor de reciclatge) o en el seu defecte un punt verd autoritzat per les autoritats competents.

c. Els posseïdors dels dispositius han de **traçar el maquinari i components** fent ús de les eines (lliures) i procediments (en obert) de Electronic Reuse amb l’objectiu de reduir la seva pèrdua i facilitar-ne el seu reús.

##### Acords específics dels grups d'interès

#### Cedents
1. Oferir al gestor i als seus proveïdors d’un espai adequat on fer el diagnòstic i inventariat dels dispositius.
2. Avisar amb antelació de cessió de béns.
3. Permetre durant un període de temps tenir els dispositius reutilitzables directament a les seves instal·lacions.

#### Receptors
1. Notificar al gestor de la ubicació geogràfica del maquinari (a nivell de ciutat).
2. Notificar al gestor de quin(s) dispositiu (i components) es volen desprendre i esperaran fins a 1 mes per a que el gestor en pugui cercar el proveïdor o un nou receptor.
3. Contractar els serveis dels proveïdors del circuit o en cas d'impossibilitat (també per preu), promouran la incorporació de nous proveïdors sota les condicions de llicència del circuit.

#### Gestors.
1. Notificar els dispositius que gestionen i la ubicació geogràfica a nivell de ciutat.

#### Proveïdors
1. Els proveïdors de reciclatge han de donar-se d'alta al sistema DCP
2. Els proveïdors han de notificar l'ubicació geogràfica dels dispositius a nivell de lloc (**place**)
3. Els proveïdors han de prioritzar la preparació per a la reutilització al reciclatge i cal que cerquin 4. acords de cooperació amb d'altres proveïdors per a tractar de donar sortida al maquinari preparat al que ells no poden donar sortida de reus, o el maquinari per preparar, evitant així el seu reciclatge per falta de demanda.

#### Administració pública


### Resolució de conflictes

#### Quotes de serveis
Els proveïdors tenen una quota de serveis en base als acords subscrits en una llicència derivada.

#### Quotes de dispositius
Els dispositius s’assignen als proveïdors i receptors en base a la voluntat del cedent definida en una llicència derivada.

#### Reputació

Reputació dels proveïdors. La reputació es mesura en base a la contribució en dades, programari i processos, i a la resolució de no conformitats en quan a la traçabilitat, reutilització i reciclatge del maquinari.   
Reputació de receptors.

### Sobre la llicència "A Circular Commons for Digital Devices ("CCDD")"

1. Gestació, interpretació i revisió del text. Una activitat innovadora com la que es realitza a eReuse.org exigeix d'un procés continuat en el temps de revisió i actualització que permeti adaptar-nos a noves realitats i millorar la claredat en les seves disposicions expresant millor els mateixos criteris que s'apliquen. Com que aquest text pot canviar amb el pas del temps i alhora serveix per adquirir uns compromisos en el moment de la seva acceptació, es preveu com cal interpretar el text de manera que es pugui revisar respectant els compromisos adquirits:

* a. Una revisió no pot modificar els compromisos adquirits en l'acceptació d'una revisió anterior. En cas de voler modificar-los, es tractaria d'una altre versió diferent i no pas només una revisió. Per aplicar una nova versió cal renovar el consentiment de forma expressa. 

* b. Quan en una revisió s'exten a noves situacions que abans no existien, com per exemple les derivades d'algun tipus d'ampliació  o d'actualització tecnològica, s'entén que implicitament es renova l'acceptació segons la revisió vigent del moment en que es produeix l'actualització o ampliació.

* c. Totes les revisions del "Circular and Reuse Commons ("CIRC")" es guarden i es publiquen de manera que permet conèixer el seu redactat en el temps, per tant quina era la revisió vigent en el moment en que es produeix una acceptació i si cal, es pot fer servir de referència en cas de que existeixi un conflicte d'interpretació.

* d. Si algú creu que en alguna revisió posterior se li ha modificat un compromís adquirit i no hi ha donat el seu consentiment tal i com es diu el punt II.1.a, ho pot manifestar segons el que es preveu en l'apartat "Sobre la resolució de conflictes".

2.  El "CCDD" s'elabora i es revisa a través d'un debat públic entre els tots els qui participen al circuit.

3. Finalització de l'acord. El CCDD es pot suspendre o finalitzar per:

  * a La voluntat de qui l'ha subscrit. La voluntat s'expressa directament donant-se de baixa les seves participacions en les eines que proporciona eReuse.org, o en cas de que les participacions subsisteixin, per transmisió als nous titulars.
  
  * Per els procediment previst en l'apartat sobre la resolució de conflictes.

