Llicència General d'un Comú Circular de Dispositius
====================================
Llicència eReuse.org, Versió 0 Revisió 3, 13 de juliol 2016

### I. Resum i principis fonamentals.

1. Ets lliure d'utilitzar el comú per qualsevol propòsit en tant que no perjudiquis el seu funcionament, la llibertat dels altres usuaris, i respectis les condicions d'ús dels seus recursos.

2. Ets lliure de saber com és, els seus recursos, com funciona, replicar-lo i difondre'n el seu esperit i funcionament.

3. Ets lliure d'incorporar recursos o crear nous circuits amb les condicions que vulguis.

4. Incorporant-te al comú, ajudes a estendre aquestes llibertats en les mateixes condicions.

### II. Definicions i consideracions.

1. Un Comú Circular de Dispositius Digitals o **circuit** és una expressió de valors fonamentals com la llibertat, la sostenibilitat, la circularitat, la igualtat d'oportunitats, la solidaritat i la fraternitat, que promou el dret de tota persona a la seva alfabetització digital, i el dret ambiental i laboral d'explotar un recurs per evitar-ne el seu reciclatge prematur, en favor d'un ús responsable dels recursos, i d'acord amb els principis generals, que es faran servir d'inspiració en cas d'haver de resoldre qualsevol dubte sobre la seva interpretació.

2. Un circuit és circular quan els usuaris que l'implementen tenen com a propòsit traçar i mantenir els dispositius que hi circulen el màxim de temps en ús i en garanteixen el seu reciclatge final, per això, el circuit necessita d'un sistema de recursos (**donants, dispositius, coneixement, dades, eines, procediments, serveis, llicències, mètodes i models de negoci**), que cal conceptualitzar, preservar, sostenir i millorar. 

3. Un circuit és d'accés i de participació oberta en quan els usuaris poden usar i contribuir al sistema de recursos i participen del desenvolupament, operacions i governança.

4. Un circuit ha de promoure el consum i producció de dispositius circulars. Un dispositiu digital és circular si és durable, és viable la seva **reparació** i existeixen **recanvis**, és pot millorar/actualitzar amb **mòduls**, permet un **diagnòstic** desatès, es poden **identificar** de manera única la majoria dels seus components per a possibilitar-ne la **traçabilitat**, i és fàcil de desmantellar i se'n poden recuperar (**reciclar**) de manera eficient les matèries primeres empleades en la fabricació.  

5. Un circuit és un acord d'adhesió i explotació que fa entre iguals, de cada participant amb el conjunt, i que és comú per a tothom que en forma part. El circuit va lligat a una llicència, i aquesta fa alhora les funcions de contracte d'adhesió i de llicència d'ús del sistema de recursos, esdevenint així una garantia per qui el subscriuen sobre quins son els termes i condicions aplicables i que son iguals per tothom.

### III. Grups d'interès

#### Cedents
Individus o organitzacions disposats a transferir dispositius sota certes condicions (donació, venta, ...) determinats en una llicència derivada, i que estan interessats a conèixer l'estat dels dispositius que donen; si són tractats legalment, traçats, seguint les seves polítiques i finalment es reciclen.

#### Receptors
Individus o entitats que fan reús dels dispositius digitals.

#### Gestors i voluntaris
Entitats que gestionen el circuit seguint els principis fonamentals i les consideracions anteriorment presentades. Els seus individus normalment són investigadors, professorat, advocats, analistes, auditors i col·laboradors voluntaris, preocupats per la sostenibilitat del medi ambient, la gestió del sistema de recursos, la reducció de la fractura digital, el desenvolupament de programari, l'economia circular, el reciclatge, la protecció dels drets dels consumidors, la protecció dels drets del ciutadà, o la protecció del medi ambient. Participen en la gestió transparent per a l’assignació dels dispositius i serveis als usuaris, el monitoratge dels circuits, la promoció de nous circuits, la creació i revisió de llicències, l'explotació de dades i la generació de coneixement.

#### Proveïdors
Professionals o voluntaris que presten serveis per estendre el temps de vida dels dispositius i garantir-ne el seu reciclatge final. Els formen els reparadors, preparadors per a la reutilització, gestors de residus i reciclatge, fabricants (refabricants), distribuïdors (plataformes socials, comerços,...), transportistes, mantenidors, entitats que ofereixen garanties, etc...

#### Administració pública
Interessades en la gestió de les atribucions i obligacions específiques per regular la participació de la societat, vigilar els efectes ambientals i de protecció de dades, i la satisfacció de les seves pròpies necessitats en matèria de donació de dispositius digitals.

### IV. Requeriments del circuit.

1. Assegurar la reutilització i el reciclatge dels dispositius.
2. Maximitzar la utilitat del dispositius.
3. Transparència i qualitat de les dades.
4. Generar inputs per a la circularitat.

### V. Condicions d’ús del sistema de recursos

Tot usuari del circuit al que pertany acorda el compliment dels principis i consideracions d’interès públic, social i ambiental indicades en els punts anteriors i es reconeix amb capacitat legal necessària per a obligar-se en representació de les respectives entitats a les que pertanyen, la subscripció del present acord, que es regirà pels següents punts:

a) El sistema de recursos s’ha de conceptualitzar, preservar, sostenir i millorar:

1. Als cedents se’ls hi ha de garantir la reutilització i la traçabilitat, respectar la política de distribució a entitats, la selecció de proveïdors i el reciclatge final.
2. Els dispositius del circuit que no són circulars generen riscos als proveïdors i es convenient minimitzar l'entrada als de menor circularitat. 
3. Les dades que fan referència a la circularitat dels dispositius han de ser fiables (generar confiança), fàcilment consultables desde l'origen, han de compartir-se entre els proveïdors i es valora positivament que s'ofereixin en un format obert i intercanviable amb d'altres circuits i eReuse.org.
4. Les eines software preferiblement han de ser en programari lliure, no crear dependències, tenir formats d'intercanvi en obert, i fomentar la seva millora i aprenentatge.
5. Els procediments i certificats emprats pels proveïdors han d'homogeneitzar-se, estandaritzar-se i han de generar dades per permetren la seva optimització continuada.
6. Els serveis de gestió i dispositius han d’integrar-se amb les eines del circuit i han de respectar la privacitat de les persones participants. 
7. Les llicències han de ser respectades i millorades.

b) Els posseïdors dels dispositius han de tractar de mantenir-los en circulació i evitar-ne el reciclatge prematur, via la reparació, actualització i substitució de components, i un cop el posseïdor se'n vol despendre, facilitar que torni al circuit (a nous receptors o proveïdors), i en cas que no tingui demanda, ha de portar-lo preferiblement a un punt verd del circuit o en cas de no ternir-ne un de proximitat o no ser possible la recollida a domicili, s'ha de portar a un punt verd de les autoritats competents.

c. Els posseïdors dels dispositius han de **traçar el maquinari i components** fent ús de les eines (lliures) i procediments (en obert) de Electronic Reuse amb l’objectiu de reduir la seva pèrdua i facilitar-ne el seu reús.

##### Acords específics dels grups d'interès

#### Cedents
1. Oferir al gestor i als seus proveïdors d’un espai adequat on fer el diagnòstic, preparació i inventariat dels dispositius.
2. Avisar amb antelació de cessió de béns.
3. Permetre als proveïdors tenir emmagatzemats els dispositius preparats per a la reutilització als seus magatzems durant un periode de temps. 

#### Receptors
1. Notificar al gestor de la ubicació geogràfica del maquinari (a nivell de ciutat).
2. Notificar al gestor de quin(s) dispositiu (i components) es volen desprendre i esperaran fins a 1 mes per a que el gestor en pugui cercar el proveïdor o un nou receptor.
3. Contractar els serveis dels proveïdors del circuit o en cas d'impossibilitat (també per preu), promouran la incorporació de nous proveïdors sota les condicions de llicència del circuit.

#### Gestors.
1. Notificar els dispositius que gestionen i la ubicació geogràfica a nivell de ciutat.

#### Proveïdors
1. Els proveïdors de preparació per a la reutilització i de reciclatge han de donar-se d'alta al sistema DCP.
2. Els proveïdors de reciclatge han de notificar l'ubicació geogràfica dels dispositius que reben.
3. Els proveïdors de preparació per a la reutilització han de prioritzar la preparació al reciclatge, i intentar donar-ne sortida de reus. 

#### Administració pública


### Resolució de conflictes
Presentem els principals aspectes que són generadors de conflictes entre els cedents, proveïdors i receptors del circuit. Definim un conjunt de criteris bàsics, que el circuit ha d'aplicar, i que en pot crear de nous que han de quedar recollits en una llicència derivada.

1. En cas de qüestions, dubtes o conflictes relatius a d'interpretació o aplicació de la llicència, tothom es pot dirigir al gestor del circuit perquè ho resolgui. La petició es formalitza a través d'un correu dirigit al responsable del circuit (publicat a eReuse.org), especificant-ho clarament a l'assumpte (per exemple "Consulta / Conflicte sobre el circuit en relació a...."), i en el text del correu, una descripció de la qüestió, de les seves motivacions, dels punts afectats quan n'hi han, propostes, etc. És a dir, procurar que estigui ben documentat i entenedor. Un cop el gestor ha rebut la notificació i en funció de la naturalesa de la petició aplicarà el següent procediment:

⋅⋅1. Decidir si la qüestió és prou fonamentada per cursar-la o arxivar-la. En cas d'arxivar-se, finalitza el procediment.
⋅⋅2. Decidir si es fa càrrec de resoldre la qüestió directament, o bé nomena una comissió específica amb el mandat de resoldre la qüestió. Ningú que sigui part en un conflicte pot formar part dels qui han de prendre una resolució, si fos el  cas, s'haurà d'inhibir. Els encarregats de deliberar i resoldre una qüestió prendran les decisions per votació, i per evitar l'empat, estarà format per un nombre imparell. 
* c. Decidir si la documentació aportada és suficient o si cal obrir un període públic informatiu per recollir més dades. En el cas de que la qüestió afecti a tercers el període informatiu públic és obligatori per tal de permetre a tothom expressar la seva versió o opinió sobre la qüestió a analitzar.
d. Un cop finalitzat el procés informatiu, el Patronat o la Comissió haurà de debatre i finalment, resoldre.

Les resolucions hauran d'orientar-se a aplicar l'esperit del Comuns de la XOLN, i en cas de que es constati un conflicte o una situació d'incompliment, servir d'arbitratge i proposar solucions per esmenar la situació que s'hagi pogut crear.
    En casos extrems, es pot resoldre la suspensió l'acord del Comuns de la XOLN amb un particpant, deixant-lo sense efectes, i podrà recuperar les infraestructures de la seva titularitat en funció del que es preveu en l'apartat "Sobre la titularitat i els participants". Per aquesta via no es poden resoldre penalitzacions o compensacions de tipus econòmic per danys o perjudicis i similars, si fos el cas s'haurà de fer via els Tribunals competents.
    A les resolucions s'hi pot presentar un recurs, o alternativament, acudir als Tribunals competents.
    La Fundació s'ha constituit segons la Llei de Fundacions 4/2008 de Catalunya. A efectes legals i en cas de conflicte, si les parts no acorden una altra cosa, la jurisdicció aplicable per a la Fundació i per a la interpretació del Comuns de la XOLN és la que correspongui del Tribunal competent a Barcelona segons la legislació vigent a Catalunya.



#### Quota dispositius.
Els dispositius s’assignen als proveïdors i receptors en base a la voluntat del cedent, el volum tractable, els rendiments de circularitat i la reputació otorgada pels altres usuaris. La quota es revisable de manera transparent pels gestors i es poden incorporar altres criteris i mecanismes que es definiran en una llicència derivada.   

#### Oferta de serveis
A l'entorn del circuit existeixen múltiples formats de serveis per als dispositius en circulació, que són: inventariat, preparació per a al reutilització, reparació, actualització, redistribució, reutilització, manteniment, transport, reciclatge i altres. Els proveïdors poden ser contractats directament i els gestors els han de promocionar equitativament entre els usuaris del circuït. La informació dels serveis oferts, la quota, rendiments de circularitat i reputació dels usuaris hauria de ser visible als usuaris del circuit. 

#### Reputació
Reputació dels proveïdors. La reputació es mesura en base a la contribució en dades, programari i processos, la puntuació rebuda pels usuaris als que donen servei, i a la resolució de no conformitats en quan a la traçabilitat, reutilització i reciclatge del maquinari.  Els proveïdors i els receptors es comprometen a fer, tots els actes i coses per tal de que el compromís de traçabilitat, ús, i de recollida per al reciclatge. El indicador en traçabilitat es mesura a nivell de components i és el càlcul és components traçats / components rebuts.

#### Rendiment de circularitat. 

a) El de fabricants / i refabricants. Dispositius refabricats / Dispositius rebuts 
b) El de preparadors per a la reutilització. Dispositius preparats / Dispositius rebuts
c) El de manteniment. Dispositius reemplaçats / Dispositius rebuts.
d) Els distribuÏdors. Dispositius distribuïts / Dispositius gestionats. 
e) El de recicladors. Relació processat i dispositius rebuts. A definir en llicència derivada.

### Sobre la Llicència General d'un Comú Circular de Dispositius

1. Gestació, interpretació i revisió del text. Una activitat innovadora com la que es realitza a eReuse.org exigeix d'un procés continuat en el temps de revisió i actualització que permeti adaptar-nos a noves realitats i millorar la claredat en les seves disposicions expresant millor els mateixos criteris que s'apliquen. Com que aquest text pot canviar amb el pas del temps i alhora serveix per adquirir uns compromisos en el moment de la seva acceptació, es preveu com cal interpretar el text de manera que es pugui revisar respectant els compromisos adquirits:

* a. Una revisió no pot modificar els compromisos adquirits en l'acceptació d'una revisió anterior. En cas de voler modificar-los, es tractaria d'una altre versió diferent i no pas només una revisió. Per aplicar una nova versió cal renovar el consentiment de forma expressa. 

* b. Quan en una revisió s'exten a noves situacions que abans no existien, com per exemple les derivades d'algun tipus d'ampliació  o d'actualització tecnològica, s'entén que implicitament es renova l'acceptació segons la revisió vigent del moment en que es produeix l'actualització o ampliació.

* c. Totes les revisions es guarden i es publiquen de manera que permet conèixer el seu redactat en el temps, per tant quina era la revisió vigent en el moment en que es produeix una acceptació i si cal, es pot fer servir de referència en cas de que existeixi un conflicte d'interpretació.

* d. Si algú creu que en alguna revisió posterior se li ha modificat un compromís adquirit i no hi ha donat el seu consentiment tal i com es diu el punt II.1.a, ho pot manifestar segons el que es preveu en l'apartat "Sobre la resolució de conflictes".

2.  El "CCDD" s'elabora i es revisa a través d'un debat públic entre els tots els qui participen al circuit.

3. Finalització de l'acord. El CCDD es pot suspendre o finalitzar per:

  * a La voluntat de qui l'ha subscrit. La voluntat s'expressa directament donant-se de baixa les seves participacions en les eines que proporciona eReuse.org, o en cas de que les participacions subsisteixin, per transmisió als nous titulars.
  
  * Per els procediment previst en l'apartat sobre la resolució de conflictes.
