Llicència General d'un Circuit Comú de Dispositius Digitals
============================================================
Llicència eReuse.org, Versió 0 Revisió 4, 15 de juliol 2016

## Resum i principis fonamentals
1. Ets lliure d'utilitzar el circuit per qualsevol propòsit en tant que no perjudiquis el seu funcionament, la llibertat dels altres usuaris, i respectis les condicions d'ús dels seus recursos.

2. Ets lliure de saber com el circuit és, els seus recursos, com funciona, replicar-lo i difondre'n el seu esperit i funcionament. 

<!-- No queda clar què es vol dir amb 'difondre el seu esperit', recomano concretar -->

3. Ets lliure d'incorporar recursos o crear nous circuits amb les condicions que vulguis.

4. Incorporant-te al circuit, ajudes a estendre aquestes llibertats en les mateixes condicions.

## Definicions i consideracions

1. Un Circuit Comú de Dispositius Digitals, o *Circuit*, és una expressió de valors fonamentals com la llibertat, la sostenibilitat, la circularitat, la igualtat d'oportunitats, la solidaritat i la fraternitat, que promou el dret de tota persóna a la seva alfabetització digital, i el dret ambiental i laboral d'explotar un recurs per evitar-ne el seu reciclatge prematur, en favor d'un ús responsable dels recursos. Un circuit segueix els [Principis Fonamentals](#resum-i-principis-fonamentals), que es faran servir d'inspiració en cas d'haver de resoldre qualsevol dubte sobre la interpretació del circuit. 

<!--Presuposo que 'la seva interpretació' fa referència al circuit-->

2. Un Circuit és circular quan els usuaris que l'implementen tenen com a propòsit produir, traçar, mantenir el màxim de temps en ús, i garantir el reciclatge final dels dispositius que hi circulen. Per fer-ho possible un Circuit necessita d'un sistema de recursos (**dispositius, coneixement, dades, eines, procediments, serveis, llicències, mètodes i models de negoci**), que cal preservar, sostenir i millorar. 

<!--Un circuit és circular per la definició de la paraula. Sembla estrany que pugui existir un circuit no circular. Afegiria un link o definiria què volem dir per circular, potser?--> 

3. Un Circuit és d'accés i de participació oberta en quan els usuaris el poden usar, contribuir al sistema de recursos i participar en el seu desenvolupament, operacions i governança. 

<!--'En el seu desenvolupament' = del circuit?-->

4. Un Circuit ha de promoure el consum i producció de dispositius circulars. Un dispositiu digital és circular si és durable, és viable la seva **reparació** i existeixen **recanvis**, és pot millorar/actualitzar amb **components** <!--normalització, de mòduls a components-->, permet un **diagnòstic** i una **identificació** única desatesos dels seus components (possibilitant la **traçabilitat**), i és fàcil de desmantellar i de recuperar les matèries primeres (**reciclar**).

5. Un Circuit és un acord d'adhesió i explotació que es fa entre iguals, de cada participant amb el conjunt, i què és comú per a tothom que en forma part. Cada Circuit va lligat a una llicència comú per tothom, que fa alhora les funcions de contracte d'adhesió i de llicència d'ús del sistema de recursos, esdevenint així una garantia per qui subscriuen el Circuit (sobre quins són els termes i condicions aplicables). La creació de Circuits no és exclusiva i se'n poden crear llicències derivades.

## Grups d'interès

<!--todo: merge i linkar la wiki, http://wiki.ereuse.org/def:stakeholders-->

Els grups d’interès són grups, col·lectius, organitzacions i individus que extreuen i creen valor amb la circularitat dels dispositius digitals. *La mostra presentada és orientativa i se’n poden crear de nous*.

#### Cedents / Donants
Individus o organitzacions disposats a transferir dispositius sota certes condicions, i que estan interessats a conèixer l'estat dels dispositius que donen; si són tractats legalment, traçats, reutilitzats seguint les seves polítiques, i finalment reciclats.

<!--normalització: reús no existeix a diccionari.cat :-) -->

#### Receptors
Individus o entitats que reutilitzen els dispositius digitals.

#### Gestors i voluntaris
Entitats que gestionen el Circuit i els seus individus o col·lectius normalment són investigadors, professorat, advocats, analistes, auditors i col·laboradors voluntaris, preocupats per la sostenibilitat del medi ambient, la gestió del sistema de recursos, la reducció de la fractura digital, el desenvolupament de programari, l'economia circular, el reciclatge, la protecció dels drets dels consumidors, la protecció dels drets del ciutadà, o la protecció del medi ambient. Participen en la gestió transparent per a l’assignació dels dispositius i serveis als usuaris, el monitoratge dels circuits, la promoció de nous circuits, la creació i revisió de llicències, l'explotació de dades i la generació de coneixement.

#### Proveïdors
Professionals o voluntaris que presten serveis per estendre el temps de vida dels dispositius i garantir-ne el seu reciclatge final. Els formen els reparadors, preparadors per a la reutilització, gestors de residus i reciclatge, fabricants (refabricants), distribuïdors (plataformes socials, comerços,...), transportistes, mantenidors, entitats que ofereixen garanties, etc...

#### Administració pública
Interessades en la gestió de les atribucions i obligacions específiques per regular la participació de la societat, vigilar els efectes ambientals i de protecció de dades, i la satisfacció de les seves pròpies necessitats en matèria de donació de dispositius digitals.

## Requeriments del circuit i condicions d’ús general del sistema de recursos.

Tot usuari del Circuit al que pertany acorda el compliment dels principis i consideracions d’interès públic, social i ambiental indicades en els punts anteriors i es reconeix amb capacitat legal necessària per a obligar-se en representació de les respectives entitats a les que pertanyen, la subscripció del present acord, que es regirà pels següents requeriments i condicions d'ús.

 <!--queda un pèl estrany, es pot afegir simplement 'tot usuari d'un Circuit' en general-->

### Requeriments

1. Assegurar la reutilització i el reciclatge dels dispositius. 
Als cedents se'ls hi ha de garantir la reutilització, la traçabilitat i el reciclatge; s'ha de respectar les seves polítiques (e.x. la selecció de proveïdors i receptors), han de conèixer l'estat dels dispositius que donen, i han de saber si són tractats legalment.

2. Maximitzar la utilitat del dispositius.

3. Transparència i qualitat de les dades.

4. Generar inputs per a la circularitat.

### Condicions d'ús general del sistema de recursos

El Sistema de Recursos s’ha de preservar, sostenir i millorar:

1. Els dispositius del circuit amb un baix índex de circularitat poden no compensar els costos de la reutilització, pel què és convenient minimitzar-hi l'entrada al Circuit.

2. Les dades que fan referència a la circularitat dels dispositius han de ser fiables (generar confiança), fàcilment extretes de l'origen, han de compartir-se entre els proveïdors, i preferiblement s'han d'oferir en un format obert i intercanviable cap a altres Circuits i el sistema de traçabilitat d'eReuse.org. 

<!--assegura'm que mantinc la idea, consultables dóna la idea de que hi pugui accedir externament-->
<!--adopto el 'preferiblement' que utilitzes en el punt següent-->

3. Les eines software preferiblement han de ser en programari lliure, no crear dependències, tenir formats d'intercanvi en obert, i se'n ha de promoure la seva millora i aprenentatge.

4. Els procediments i certificats emprats pels proveïdors han d'homogeneitzar-se, estandaritzar-se i han de generar dades i poder ser monitoritzats per permetre'n la seva millora continuada.

5. Els Sistemes d'Informació (SI) han d’integrar-se i s'ha de respectar la privacitat de les persones participants. 

<!--Ho faria en dos punts diferents, no té res a veure SI amb privacitat.-->

6. Les llicències han de ser respectades i se'n poden fer obres derivades.

7. El posseïdor actual d'un dispositiu del circuit ha de tractar de: 

* a. Mantenir-lo en ús i evitar-ne el reciclatge prematur, via la reducció, reparació i actualització de components. 

<!--reducció?-->

* b. Ha de traçar-lo (incloent els components) fent ús de les eines del circuit amb l’objectiu de reduir la seva pèrdua i facilitar-ne la reutilització.

* c. Si se'n vol despendre, ha de facilitar que torni al circuit (o d'altres circuits si es permet en la llicència) esdevenint així donant. 

* d. Si no hi ha demanda en el Circuit(s), s'ha de portar a un punt verd legal.

## Condicions d'ús específiques dels grups d'interès
*Aquestes condicions s'afegeixen a les generals i se'n poden crear noves en llicències derivades de l'actual*.

#### Cedents
1. Tractar de facilitar al gestor i als seus proveïdors un espai adequat on fer el diagnòstic, la preparació i l'inventariat dels dispositius; permet als proveïdors optimitzar el procés i als cedents donar directament els dispositius directament reutilitzables.
2. Tractar de notificar al gestor amb suficient antelació d'una cessió de béns; permet planificar i identificar la demanda reduint els temps de *stock*.  
3. Intentar fer la transferència dels dispositius en el mateix magatzem del cedent, evitant moure els dispositius a magatzems temporals del proveïdor, reduïnt costos.

#### Receptors
1. Notificar al gestor de la ubicació geogràfica dels dispositius (només a nivell de ciutat).
2. Notificar al gestor amb un més d'antelació abans de despendre's dels dispositius (i components), amb les causes de la disposició. En cas que el gestor ho consideri, el receptor haurà de cedir als proveïdors o receptors proposats pel gestor, sempre que sigui raonablement possible.
3. Sol·licitar els serveis als proveïdors del Circuit. En cas d'impossibilitat (incloent monetària), promoure la incorporació de nous proveïdors al Circuit.

#### Gestors
1. Notificar a eReuse.org el circuit que es crea, els seus responsables, la llicència i acceptar la llicència de dades o una de derivada (creada o pròpia).
2. Fer una gestió del circuit seguint els principis fonamentals i les consideracions anteriorment presentades i vetllar pel compliment de les condicions d'ús generals i específiques. 


#### Proveïdors
1. Els proveïdors de preparació per a la reutilització i de reciclatge han de donar-se d'alta al sistema DCP. 

<!--Link o explicació? Per quan ho hagi d'explicar sàpiga què és-->

2. Els proveïdors de reciclatge han de notificar la ubicació geogràfica dels dispositius que reben. 

<!--precisió? Ho han de notificar fins que destrossin el dispositiu?-->

3. Els proveïdors de preparació per a la reutilització han de prioritzar la preparació a la reutilització al reciclatge, i intentar donar-ne sortida de reutilització.

<!--assegura'm que mantenc la intenció original-->

#### Administració pública

## Sobre la gestió del circuit, quotes, promoció, reputació i rendiment
#### Quota de dispositius per proveïdor
El gestor assigna els dispositius als proveïdors i receptors en base a la voluntat del cedent, el volum tractable, els rendiments de circularitat i la reputació atorgada pels altres usuaris. La quota és revisable de manera transparent pels gestors i es poden incorporar altres criteris i mecanismes.

#### Promoció dels proveïdors
En l'entorn del circuit existeixen múltiples formats de serveis pels dispositius en circulació, que són: inventariat, preparació per la reutilització, reparació, actualització, redistribució, reutilització, manteniment, transport, reciclatge i altres. Els proveïdors poden ser contractats directament i els gestors els han de promocionar equitativament entre els usuaris del circuït. La informació dels serveis oferts, la quota, els rendiments de circularitat i la reputació dels usuaris és preferiblement que sigui visible als usuaris del circuit.

<!--normalització: utilitzo preferiblement-->

#### Reputació
Reputació dels proveïdors. La reputació es mesura en base a la contribució en dades, la contribució en programari i processos, la puntuació rebuda pels usuaris als que donen servei, i la resolució de no conformitats en quan a la traçabilitat, reutilització i reciclatge del maquinari.  Els proveïdors i els receptors es comprometen a fer tots els actes i coses per tal de complir el compromís de traçabilitat, ús, i recollida pel reciclatge.

<!--què vols dir amb la contribució de processos? feina que realitzen?
Resolució de no conformitats?
-->

#### Rendiment de circularitat. 

L'indicador de traçabilitat. components traçats / components rebuts.

<!--Merge amb 'inputs for measuring circularitiy' de l'article?-->

Altres indicadors específics pel grup d'interès:

* Fabricants / i refabricants. Dispositius refabricats / Dispositius rebuts
* Preparadors per la reutilització. Dispositius preparats / Dispositius rebuts
* Manteniment. Dispositius reemplaçats / Dispositius rebuts.
* Distribuïdors. Dispositius distribuïts / Dispositius gestionats. 
* **TODO** Recicladors. Relació processat i dispositius rebuts. 

## Resolució de conflictes
Presentem els principals aspectes que són generadors de conflictes entre els cedents, proveïdors i receptors del circuit. Definim un conjunt de criteris bàsics que el circuit ha d'aplicar. També en pot crear de nous, que han de quedar recollits en una llicència derivada.

<!--Comentaris del següent paràgraf: Es pot expandir el 'publicat a eReuse.org' explicant on s'han de publicar les llicències i informació general (i quina) del Circuit-->

1. En cas de qüestions, dubtes o conflictes relatius a d'interpretació o aplicació de la llicència, tothom es pot dirigir als gestors del circuit perquè ho resolguin. La petició es formalitza a través d'un correu dirigit als responsables del circuit (publicat a eReuse.org), especificant-ho clarament a l'assumpte (e.x. "Consulta / Conflicte sobre el circuit en relació a...."), i en el text del correu, una descripció de la qüestió, de les seves motivacions, dels punts afectats quan n'hi han, propostes, etc. És a dir, procurar que estigui ben documentat i sigui entenedor. Un cop el gestor ha rebut la notificació i en funció de la naturalesa de la petició aplicarà el següent procediment:

  1. Decidir si la qüestió és prou fonamentada per cursar-la o arxivar-la. En cas d'arxivar-se, finalitza el procediment.

  2. Decidir si es fa càrrec de resoldre la qüestió directament, o bé s'anomena una comissió específica amb l'objectiu de resoldre la qüestió. Ningú que sigui part en un conflicte pot formar part dels qui han de prendre una resolució; si fos el cas, s'haurà d'inhibir. Els encarregats de deliberar i resoldre una qüestió prendran les decisions per votació, i per evitar l'empat, estarà format per un nombre imparell. 

  3. Decidir si la documentació aportada és suficient o si cal obrir un període públic informatiu per recollir més dades. En el cas de que la qüestió afecti a tercers el període informatiu públic és obligatori per tal de permetre a tothom expressar la seva versió o opinió sobre la qüestió a analitzar.

  4. Un cop finalitzat el procés informatiu, el Patronat o la Comissió haurà de debatre i finalment, resoldre-ho.

<!--Primer cop que llegeixo la paraula 'patronat'-->

2. Les resolucions hauran d'orientar-se per aplicar l'esperit de la Llicència General d'un Comú, i en cas de que es constati un conflicte o una situació d'incompliment, servir d'arbitratge i proposar solucions per esmenar la situació.

3. En casos extrems, es pot resoldre la suspensió l'acord de llicència amb un participant, deixant-lo sense efectes, i podrà recuperar la inversió realitzada en els dispositius en circulació en funció del que es preveu en l'apartat "Sobre la titularitat i els participants **TODO**". Per aquesta via no es poden resoldre penalitzacions o compensacions de tipus econòmic per danys o perjudicis i similars, si fos el cas s'haurà de fer via els Tribunals competents. 

4. A les resolucions s'hi pot presentar un recurs, o alternativament, acudir als Tribunals competents.

### Sobre la Llicència General d'un Comú Circular de Dispositius
<!--un comú o ús comú?-->

1. Gestació, interpretació i revisió del text. Una activitat innovadora com la que es realitza a eReuse.org exigeix d'un procés continuat en el temps de revisió i actualització que permeti adaptar-nos a noves realitats i millorar la claredat en les seves disposicions expressant millor els mateixos criteris que s'apliquen. Com que aquest text pot canviar amb el pas del temps i alhora serveix per adquirir uns compromisos en el moment de la seva acceptació, es preveu com cal interpretar el text de manera que es pugui revisar respectant els compromisos adquirits:

* a. Una revisió no pot modificar els compromisos adquirits en l'acceptació d'una revisió anterior. En cas de voler modificar-los, es tractaria d'una altre versió diferent i no pas només una revisió. Per aplicar una nova versió cal renovar el consentiment de forma expressa als grups d'interès que es vegin afectats. 

* b. Quan en una revisió s'exten a noves situacions que abans no existien, com per exemple les derivades d'algun tipus d'ampliació  o d'actualització tecnològica, s'entén que implícitament es renova l'acceptació segons la revisió vigent del moment en que es produeix l'actualització o ampliació.

* c. Totes les revisions es guarden i es publiquen de manera que permet conèixer el seu redactat en el temps, per tant quina era la revisió vigent en el moment en que es produeix una acceptació i si cal, es pot fer servir de referència en cas de que existeixi un conflicte d'interpretació.

* d. Si algú creu que en alguna revisió posterior se li ha modificat un compromís adquirit i no hi ha donat el seu consentiment tal i com es diu el punt 1.a de l'apartat, ho pot manifestar segons el que es preveu en l'apartat "Sobre la resolució de conflictes".

2.  El Circuit s'elabora i es revisa a través d'un debat públic entre els tots els qui participen al circuit.

3. Finalització de l'acord. El Circuit es pot suspendre o finalitzar per:

  * a La voluntat de qui l'ha subscrit. La voluntat s'expressa directament donant-se de baixa les seves participacions al gestor del circuit i a eReuse.org, o en cas de que les participacions subsisteixin, per transmissió als nous titulars.
  
  * Per els procediment previst en l'apartat sobre la resolució de conflictes.
