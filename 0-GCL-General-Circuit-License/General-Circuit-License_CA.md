Llicència General d'un Circuit Comú de Dispositius Digitals
============================================================
Llicència eReuse.org, Versió 0 Revisió 5, 19 de setembre 2016

## Principis Fonamentals
1. Ets lliure d'utilitzar el circuit per qualsevol propòsit en tant que no perjudiquis el seu funcionament, la llibertat dels altres usuaris, i respectis les condicions d'ús dels seus recursos.

2. Ets lliure de saber com el circuit és, els seus recursos, com funciona, replicar-lo i difondre'n els seus principis i funcionament. 

3. Ets lliure d'incorporar recursos o crear nous circuits amb les condicions que vulguis.

4. Incorporant-te al circuit, ajudes a estendre aquestes llibertats en les mateixes condicions.

## Definicions i consideracions

1. Un Circuit Comú de Dispositius Digitals, o *Circuit*, és una expressió de valors fonamentals com la llibertat, la sostenibilitat, la circularitat, la igualtat d'oportunitats, la solidaritat i la fraternitat, que promou el dret de tota persona a la seva alfabetització digital, i el dret ambiental i laboral d'explotar un recurs per evitar-ne el seu reciclatge prematur i en favor d'un ús responsable dels recursos. Un circuit segueix els Principis Fonamentals, que es faran servir d'inspiració en cas d'haver de resoldre qualsevol dubte sobre la interpretació del circuit. 

2. Un Circuit promou l'economia circular quan els usuaris que l'implementen tenen com a propòsit produir, traçar, mantenir el màxim de temps en ús, i garantir el reciclatge final dels dispositius que hi circulen. Per fer-ho possible un Circuit necessita d'un sistema de recursos (**dispositius, dades, eines i mètodes**), que cal preservar, sostenir i millorar. 

3. Un Circuit és d'accés i de participació oberta en quan els usuaris el poden usar, contribuir al sistema de recursos i participar en el seu desenvolupament, operacions i governança. 

4. Un Circuit ha de promoure el consum i producció de dispositius circulars. Un dispositiu digital és circular si és durable, és viable la seva **reparació** i existeixen **recanvis**, és pot millorar/actualitzar amb **components** <!--normalització, de mòduls a components -->, permet un **diagnòstic** i una **identificació** única desatesos dels seus components (possibilitant la **traçabilitat**), i és fàcil de desmantellar i de recuperar les matèries primeres (**reciclar**).

5. Un Circuit és un acord d'adhesió i explotació que es fa entre iguals, de cada participant amb el conjunt, i què és comú per a tothom que en forma part. Cada Circuit va lligat a una llicència comú per tothom, que fa alhora les funcions de contracte d'adhesió i de llicència d'ús del sistema de recursos, esdevenint així una garantia per qui subscriuen el Circuit (sobre quins són els termes i condicions aplicables). La creació de Circuits no és exclusiva i se'n poden crear llicències derivades.

## Grups d'interès

<!--todo: merge i linkar la wiki, http://wiki.ereuse.org/def:stakeholders -->

Els grups d’interès són grups, col·lectius, organitzacions i individus que extreuen i creen valor amb la circularitat dels dispositius digitals. *La mostra presentada és orientativa i se’n poden crear de nous*.

#### Cedents / Donants
Individus o organitzacions disposats a transferir dispositius sota certes condicions, i que estan interessats a conèixer l'estat dels dispositius que donen; si són tractats legalment, traçats, reutilitzats seguint les seves polítiques, i finalment reciclats.

#### Receptors
Individus o entitats que reutilitzen els dispositius digitals.

#### Gestors i voluntaris
Entitats que gestionen el Circuit i els seus individus o col·lectius normalment són investigadors, professorat, advocats, analistes, auditors i col·laboradors voluntaris, preocupats per la sostenibilitat del medi ambient, la gestió del sistema de recursos, la reducció de la fractura digital, el desenvolupament de programari, l'economia circular, el reciclatge, la protecció dels drets dels consumidors, la protecció dels drets del ciutadà, o la protecció del medi ambient. Participen en la gestió transparent per a l’assignació dels dispositius i serveis als usuaris, el monitoratge dels circuits, la promoció de nous circuits, la creació i revisió de llicències, l'explotació de dades i la generació de coneixement.

#### Proveïdors
Professionals o voluntaris que presten serveis per estendre el temps de vida dels dispositius i garantir-ne el seu reciclatge final. Els formen els reparadors, preparadors per a la reutilització, gestors de residus i reciclatge, fabricants (refabricants), distribuïdors (plataformes socials, comerços,...), transportistes, mantenidors, entitats que ofereixen garanties, etc...

#### Administració pública
Interessades en la gestió de les atribucions i obligacions específiques per regular la participació de la societat, vigilar els efectes ambientals i de protecció de dades, i la satisfacció de les seves pròpies necessitats en matèria de donació de dispositius digitals.

## Requeriments del circuit i condicions d’ús general del sistema de recursos.

Tot usuari del Circuit al que pertany acorda el compliment dels principis i consideracions d’interès públic, social i ambiental indicades en els punts anteriors i es reconeix amb capacitat legal necessària per a obligar-se en representació de les respectives entitats a les que pertanyen, la subscripció del present acord, que es regirà pels següents requeriments i condicions d'ús.

 <!--queda un pèl estrany, es pot afegir simplement 'tot usuari d'un Circuit' en general-->

## Condicions d'ús

### D'Àmbit general

El Sistema de Recursos s’ha de preservar, sostenir i millorar:

1. Les dades que fan referència a la circularitat dels dispositius han de ser fiables (generar confiança), fàcilment extretes de l'origen, han de compartir-se entre els proveïdors, i preferiblement s'han d'oferir en un format obert i intercanviable cap a altres circuits i el sistema de traçabilitat d'eReuse.org. 

2. Les eines software preferiblement han de ser en programari lliure, no crear dependències, tenir formats d'intercanvi en obert, i se'n ha de promoure la seva millora i aprenentatge.

3. Els procediments i certificats emprats pels proveïdors han d'homogeneitzar-se, estandaritzar-se i han de generar dades i poder ser monitoritzats per permetre'n la seva millora continuada.

4. S'ha de respectar la privacitat de les persones participants. 


## Condicions d'ús específiques dels grups d'interès
*Aquestes condicions s'afegeixen a les generals i se'n poden crear noves en llicències derivades de l'actual*.

#### Cedents
1. Notificar al gestor amb suficient antelació d'una cessió de béns; permet planificar i identificar millor la demanda.   
2. Tractar de facilitar al gestor i als seus proveïdors un espai adequat on fer el diagnòstic, la posada a punt i l'inventariat dels dispositius; permet als proveïdors optimitzar el procés i als cedents donar directament els dispositius directament reutilitzables.   
3. Intentar fer la transferència dels dispositius en el mateix magatzem del cedent, evitant moure els dispositius a magatzems temporals del proveïdor.

#### Receptors

1. Mantenir els dispositius en ús i evitar-ne el reciclatge prematur, via la reducció, reparació i actualització de components. 
2. Traçar els dispositius (incloent els components) fent ús de les eines del circuit amb l’objectiu de reduir la seva pèrdua i facilitar-ne la reutilització.
3. Retornar els dispositius al circuit esdevenint així donant.
4. Portar els dispositius a un punt verd autoritzat en reciclatge; en el cas que no hi hagi demanda de reús al circuit.

#### Gestors
1. Fer una gestió seguint els principis fonamentals i vetllar pel compliment de les condicions d'ús general, derivades en nous acords de llicència i específiques dels grups d'interès. 
2. Notificar a eReuse.org el circuit que es crea, els responsables, i vetllar per la transparència i qualitat de dades entre els participants del circuit i cap a eReuse.org; triar o definint la llicència de compartició de dades.
3. Assegurar als cendents la reutilització, la traçabilitat i el reciclatge; els cedents han de conèixer l'estat dels dispositius que donen, i han de saber si són tractats legalment.

#### Proveïdors
1. En cas que de ser un gestor de residus autoritzat, tant en l'àmbit de preparació per a la reutilització com de reciclatge, cal notificar al gestor la ubicació geogràfica dels dispositius que gestionen, els que preparen per a la reutiltizació (anteriorment eren residus) i els que envien al reciclatge. 
2. Els proveïdors de preparació per a la reutilització han de prioritzar la preparació a la reutilització al reciclatge.


## Resolució de conflictes
Presentem els principals aspectes que són generadors de conflictes entre els cedents, proveïdors i receptors del circuit. Definim un conjunt de criteris bàsics que el circuit ha d'aplicar. També en pot crear de nous, que han de quedar recollits en una llicència derivada.

<!--Comentaris del següent paràgraf: Es pot expandir el 'publicat a eReuse.org' explicant on s'han de publicar les llicències i informació general (i quina) del Circuit-->

1. En cas de qüestions, dubtes o conflictes relatius a d'interpretació o aplicació de la llicència, tothom es pot dirigir als gestors del circuit perquè ho resolguin. La petició es formalitza a través d'un correu dirigit als responsables del circuit (publicat a eReuse.org), especificant-ho clarament a l'assumpte (e.x. "Consulta / Conflicte sobre el circuit en relació a...."), i en el text del correu, una descripció de la qüestió, de les seves motivacions, dels punts afectats quan n'hi han, propostes, etc. És a dir, procurar que estigui ben documentat i sigui entenedor. Un cop el gestor ha rebut la notificació i en funció de la naturalesa de la petició aplicarà el següent procediment:

  1. Decidir si la qüestió és prou fonamentada per cursar-la o arxivar-la. En cas d'arxivar-se, finalitza el procediment.

  2. Decidir si es fa càrrec de resoldre la qüestió directament, o bé s'anomena una comissió específica amb l'objectiu de resoldre la qüestió. Ningú que sigui part en un conflicte pot formar part dels qui han de prendre una resolució; si fos el cas, s'haurà d'inhibir. Els encarregats de deliberar i resoldre una qüestió prendran les decisions per votació, i per evitar l'empat, estarà format per un nombre imparell. 

  3. Decidir si la documentació aportada és suficient o si cal obrir un període públic informatiu per recollir més dades. En el cas de que la qüestió afecti a tercers el període informatiu públic és obligatori per tal de permetre a tothom expressar la seva versió o opinió sobre la qüestió a analitzar.

  4. Un cop finalitzat el procés informatiu, el la Comissió haurà de debatre i finalment, resoldre-ho.

2. Les resolucions hauran d'orientar-se per aplicar l'esperit de la Llicència General d'un Comú, i en cas de que es constati un conflicte o una situació d'incompliment, servir d'arbitratge i proposar solucions per esmenar la situació.

3. En casos extrems, es pot resoldre la suspensió l'acord de llicència amb un participant, deixant-lo sense efectes, i podrà recuperar la inversió realitzada en els dispositius en circulació en funció del que s'hagi previst a l'apartat "Sobre la titularitat i els participants del acord CL-III. Per aquesta via no es poden resoldre penalitzacions o compensacions de tipus econòmic per danys o perjudicis i similars, si fos el cas s'haurà de fer via els Tribunals competents. 

4. A les resolucions s'hi pot presentar un recurs, o alternativament, acudir als Tribunals competents.

### Sobre la Llicència General d'un Comú Circular de Dispositius
<!--un comú o ús comú?-->

1. Gestació, interpretació i revisió del text. Una activitat innovadora com la que es realitza a eReuse.org exigeix d'un procés continuat en el temps de revisió i actualització que permeti adaptar-nos a noves realitats i millorar la claredat en les seves disposicions expressant millor els mateixos criteris que s'apliquen. Com que aquest text pot canviar amb el pas del temps i alhora serveix per adquirir uns compromisos en el moment de la seva acceptació, es preveu com cal interpretar el text de manera que es pugui revisar respectant els compromisos adquirits:

* a. Una revisió no pot modificar els compromisos adquirits en l'acceptació d'una revisió anterior. En cas de voler modificar-los, es tractaria d'una altre versió diferent i no pas només una revisió. Per aplicar una nova versió cal renovar el consentiment de forma expressa als grups d'interès que es vegin afectats. 

* b. Quan en una revisió s'exten a noves situacions que abans no existien, com per exemple les derivades d'algun tipus d'ampliació  o d'actualització tecnològica, s'entén que implícitament es renova l'acceptació segons la revisió vigent del moment en que es produeix l'actualització o ampliació.

* c. Totes les revisions es guarden i es publiquen de manera que permet conèixer el seu redactat en el temps, per tant quina era la revisió vigent en el moment en que es produeix una acceptació i si cal, es pot fer servir de referència en cas de que existeixi un conflicte d'interpretació.

* d. Si algú creu que en alguna revisió posterior se li ha modificat un compromís adquirit i no hi ha donat el seu consentiment tal i com es diu el punt 1.a de l'apartat, ho pot manifestar segons el que es preveu en l'apartat "Sobre la resolució de conflictes".

2.  El Circuit s'elabora i es revisa a través d'un debat públic entre els tots els qui participen al circuit.

3. Finalització de l'acord. El Circuit es pot suspendre o finalitzar per:

  * a La voluntat de qui l'ha subscrit. La voluntat s'expressa directament donant-se de baixa les seves participacions al gestor del circuit i a eReuse.org, o en cas de que les participacions subsisteixin, per transmissió als nous titulars.
  
  * Per els procediment previst en l'apartat sobre la resolució de conflictes.
